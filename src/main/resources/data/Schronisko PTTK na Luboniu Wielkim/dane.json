{
  "title": "Schronisko PTTK na Luboniu Wielkim",
  "mountains": "Karpaty, Beskid Wyspowy",
  "height": "1022",
  "latitude": "49.653417",
  "longitude": "19.991861",
  "description": "Schronisko mieści się pomiędzy Rabką, Mszaną Dolną i Tenczynem, swoim wyglądem przypomina domek Baby jagi. Schronisko posiada 25 miejsc noclegowych w budynku głównym i w letniej bacówce. W schronisku nie ma toalet (znajdują się na zewnątrz), a w okresach bezdeszczowych (w czasie suszy lub mrozu), może zabraknąć wody do mycia. Jako jedyne wśród schronisk posiada duży 9-osobowy pokój z oknami na cztery strony świata, z których rozpościera się rozległa panorama. Z okien schroniska widać Szczebel, Lubogoszcz, Babią Górę i Beskid Makowski. Przed budynkiem są stoły, ławki i miejsce na ognisko. Nieco poniżej schroniska rezerwat przyrody Luboń Wielki z największym w całym Beskidzie Wyspowym gołoborzem i licznymi jaskiniami. W pobliżu schroniska znajduje się wiele szlaków turystycznych, są to m.in.: szlak turystyczny żółty - z Rabki-Zaryte, tzw. Perć Borkowskiego prowadząca przez rezerwat przyrody; szlak turystyczny zielony - z Rabki-Zaryte; szlak turystyczny czerwony - z Mszany Dolnej przez przełęcz Glisne; szlak turystyczny niebieski - z Rabki Zaryte wzdłuż Rolskiego Potoku; szlak turystyczny niebieski - z Naprawy Dolnej przez Luboń Mały i Polanę Surówki. Schronisko czynne jest również w zimie. W tym celu regularnie odśnieżany jest zielony szlak turystyczny z Rabki-Zarytego. "
}