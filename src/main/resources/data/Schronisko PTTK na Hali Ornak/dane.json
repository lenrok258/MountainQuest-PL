{
  "title": "Schronisko PTTK na Hali Ornak",
  "mountains": "Karpaty, Tatry",
  "height": "1100",
  "latitude": "49.229167",
  "longitude": "19.85875",
  "description": "Schronisko PTTK na Hali Ornak znajduje się na Małej Polance Ornaczańskiej, w górnej części Doliny Kościeliskiej w Tatrach Zachodnich na wysokości 1100 m.n.p.m. Schronisko jest idealną bazą wypadową na całe Tatry Zachodnie, prowadzi stąd wiele szlaków, z których można podziwiać piękne tatrzańskie widoki. Obiekt jest wykonany z drewnianych bali, dzięki czemu posiada charakterystyczny górski klimat. Schronisko nie ma dostępu do sieci elektrycznej, do oświetlenia i ogrzewania obiektu są używane agregaty prądotwórcze. Budynek dysponuje 49 miejscami noclegowymi, salą jadalną i bufetem. W pobliżu przebiegają następujące szlaki turystyczne: szlak turystyczny zielony - z Kir dnem Doliny Kościeliskiej do schroniska, a stąd dalej Doliną Tomanową do Rozdroża w Tomanowej, na Chudą Przełączkę i Ciemniak w Czerwonych Wierchach; szlak turystyczny żółty - przez Wielką Polanę Ornaczańską i Dolinkę Iwanowską na Iwaniacką Przełęcz; szlak turystyczny czarny - do Smreczyńskiego Stawu."
}