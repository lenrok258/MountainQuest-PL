{
  "title": "Schronisko PTTK na Turbaczu",
  "mountains": "Karpaty, Beskid Zachodni, Gorce",
  "height": "1283",
  "latitude": "49.543722",
  "longitude": "20.118222",
  "description": "Schronisko PTTK na Turbaczu jest schroniskiem turystycznym znajdującym się na wysokości 1283 m n.p.m., poniżej szczytu Turbacza w Gorcach, tuż przy granicy z Gorczańskim Parkiem Narodowym. Jedną z atrakcji schroniska są liczne trasy narciarstwa biegowego w pięknej scenerii parku gorczańskiego. W miesiącach od maja do października można tutaj pojeździć na rowerze. W schronisku jest 110 miejsc noclegowych, restauracja, jadalnia oraz sala kominkowa. W pobliżu schroniska przebiegają następujące szlaki turystyczne: szlak turystyczny czerwony - Główny Szlak Beskidzki przez Przełęcz Knurowską i Pasmo Lubania do Krościenka; szlak turystyczny czerwony - Główny Szlak Beskidzki przez wierzchołek Turbacza, Obidowiec, Stare Wierchy, Jaworzynę Ponicką i Maciejową do Rabki-Zdroju; szlak turystyczny niebieski - przez Bukowinę Waksmundzką do Łopusznej; szlak turystyczny niebieski - przez Czoło Turbacza, Suchy Groń do Poręby Wielkiej (Koninki); szlak turystyczny zielony - przez Czoło Turbacza, Wierch Spalone i Turbaczyk, obok Orkanówki do Niedźwiedzia; szlak turystyczny żółty - przez Bukowinę Miejską do Kowańca w Nowym Targu."
}